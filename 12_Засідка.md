# Тактична засідка.
Влаштування засідки є одним із видів наступу.

**Засідка** — це дії групи яка завчасно і приховано розташовується на шляху руху ворога та напавши на нього знищує, захоплює полонених, документи, зразки озброєння і техніки.

> **важливо**: 
> На першій секунді бою нанести максимальне ураження перш ніж ворог зможе надати організовану вогневу протидію, не дати ворогу вийти із зони ураження, перегрупуватися та провести контр маневр.

Засідка найкращий спосіб невеликими силами завдавати втрат ворогу в його тилу.

**Підготовлена засідка** — спеціально запланована на заздалегідь відомому чи передбачуваному маршруті руху ворога. Вона потребує ретельного планування та всебічного забезпечення та розвідки маршрутів пересування ворога.

**Миттєва засідка** — коли в районі дій розвідувальної групи різко змінюється обстановка або надходить «гаряча» інформація про ворога.

## Організація засідки
* вибір місця;
* розміщення групи;
* склад групи; 
* тип засідки;
* вимоги до перебування в засідці;
* основні етапи: вогневе ураження, відхід, обшук.

## Місце засідки.
* можливість маскування групи; 
* гарний огляд місцевості й секторів ведення вогню для бійців;
* можливість швидкого прихованого відходу; 
* обмеження руху ворога: звуження чи поворот дороги, природні чи штучно розміщені перешкоди;
* прихованість від пильного обстеження ворога, зокрема при застосуванні повітряної розвідки. 

**Місцевість повинна бути:** зі складним природним рельєфом, із природним укриттям та перешкодами (скелі, завали дерев, ущелини), густою рослинністю (чагарник, очерет, висока трава, окремі скупчення кущів і невисоких дерев).

**Місця появи ворога:**

* маршрути руху, які ворог  регулярно використовує;
* джерела водопостачання, особливо в посушливий час року;
* шляхи підходу до населених пунктів і дороги між населеними пунктами, що не контролюються нашими воїнами;
* підходи до позицій та об'єктів нашого підрозділу;
* маршрути до районів зосередження ворожих підрозділів;
* місця, де транспортні засоби змушені будуть знижувати швидкість чи робити зупинку. 

## Розміщення групи.
Група має бути розміщена з одного боку, щоби не допустити вогню по своїх. 
Розміщення по обидва боки можливе в  разі проведення засідки в ущелинах чи подібних місцях, де бійці будуть знаходитися над колоною ворога й вогонь буде вестися зверху вниз, щоби не допустити вогню по своїх.

## Склад групи.
* Група спостереження має вести розвідку, своєчасно виявити ворога, оповістити основну групу про його появу. Виставляється на флангах засідки або на ймовірних маршрутах висування ворога. У складі групи обов’язково повинні бути сапери для мінування можливих шляхів підходу (відходу) ворога.
* Група нападу повинна раптово уразити супротивника, знищити його живу силу й  техніку. Вона озброєна звичайною стрілецькою зброєю та легкими кулеметами. Розміщується так, щоби вести вогонь по флангу ворожої колони. Між бійцями чітко розподіляються сектори обстрілу: це дозволяє запобігти вогню по своїх і досягти необхідної щільності вогню. 
* Група прикриття повинна прикрити головні сили засідки під час зіткнення з ворогом або відходу після виконання завдання, якщо ворог спробує нанести удар з тилу і організує контр-удар та погоню. Це два бійці розташовані за 50-80 метрів перед місцем засідки та за нею. Функції групи прикриття можуть дублюватися з групою спостереження. Вона контролює всі підходи до місця засідки у своєму секторі та прикриває вразливі місця загону.

Щоби виключити можливість ворога раптово вийти до позиції засідки, на ймовірних маршрутах його висування виставляють спостерігачів, а за наявності необхідних сил і засобів  виставляють спостережний пост і висилають дозорних.

## Типи засідок.

### Лінійна засідка.
Використовується проти ворожих колон, що пересуваються по прямих ділянках дороги, залізниці, річці або стежці. Її елементи розташовуються паралельно шляху руху ворога.

![Лінійна засідка](img/Засідка-лінійна.jpg)

Червоні точки – бійці групи нападу, квадрати – бійці групи спостереження.

### Засідка клин.
Підрозділ ділиться на дві частини (необов'язково рівні), які розташовуються по обидва боки дороги. 
Ворог, що потрапив у  таку засідку, опиняється під перехресним вогнем із двох протилежних напрямів і не має можливості організувати ефективний опір, оскільки ховатися йому ніде.

![Засідка клин](img/Засідка-клин.jpg)

Недоліки засідки:

* не виконується на рівній місцевості, тому що дві частини засадної групи змушені будуть стріляти в напрямку один одного;
* потребує багато особового складу – це не завжди можливо в умовах невеликого диверсійного підрозділу;
* у такому типі засідки ускладнена координація спільних дій, зокрема відхід із позицій.

### Засідка дуга.
Влаштовується на повороті, звуженнях дороги, ділянках дороги з великими канавами або з непрохідною перешкодою по один бік (скелі, яри, урвища), де загін має змогу обстрілювати ворога по всій площині.

![Засідка дуга](img/Засідка-дуга.jpg)

Група нападу і флангова група прикриття *(А)* розташовуються уздовж довгого відрізка, що веде до вигину шляху. Це буде зона ураження. 
Інша група прикриття *(В)* розташовується під прямим кутом до групи нападу вздовж короткої ділянки дороги відразу за вигином. Як тільки напад починається, група *В* встановлює межу, до якої противник може відступити під натиском групи нападу, використовуючи сильний перехресний вогонь.

### Засідка проти бронетанкової техніки.
Це засідка на транспортні колони, що пересуваються по обмеженій для маневру місцевості (шосейних та ґрунтових дорогах, мостах). 
Вражаємо головну та замикаючу машину: їхнє знищення дозволить зупинити рух усієї колони:

![Засідка бронетехніка](img/Засідка-бронетехніка.gif)
  
На кожний танк зосереджуємо три протитанкові засоби (ручних протитанкових гранатометів, протитанкових ракетних комплексів тощо).
Стріляємо в основні вразливі місця танка: стик башти та корпусу, прилади спостереження, ходову частину, борт і корму.
Для того щоб ворожі підрозділи не могли залишити техніку, один боєць засідки веде вогонь по техніці, інший стріляє по тих, хто намагається покинути небезпечну зону.
> Важливо: не можна починати атаку, доки ворог не ввійде в зону ураження. Якщо розпочати її надто рано, коли в зоні ураження знаходиться тільки головна частина колони, то решта колони може зробити обхід групи нападу, який група охорони може не стримати.

### Точкова засідка. 
Це зосередження вогню на малій ділянці.  Організовується невеликим підрозділом проти малої рухомої групи ворога або проти частини колони. Часто застосовується проти дозорів і груп ворожої охорони.
> Важливо: необхідно здійснити одноразовий шквал вогню, щоби  вразити необхідну ціль за одну хвилину. Якщо бій затягнеться, засадну групу обійдуть із флангів і знищать, оскільки вона вразлива з боків і ззаду. 

## Озброєння засідки

Озброєння засідки також залежить від завдання підрозділу: 

* на пішу колону застосовуються автомати, кулемети і гранати; 
* на колонну транспорту чи бронетанкової техніки — ручні протитанкові гранатомети та протитанкові міни;
* на піший підрозділ ворога з метою захоплення полоненого — безшумна зброя.

Ефективним засобом знищення живої сили та техніки ворога є міни. 
При засідці на піхотний підрозділ ворога варто використовувати саме міни направленої дії:

* радянську протипіхотну міну МОН-50 (її більш потужний аналог МОН-90) 
* американську "Клеймор" М-18.

![Протипіхотні міни](img/протипіхотні-міни.jpg)

Піхотний підрозділ можна повністю знищити за допомогою мін, навіть без застосування стрілецької зброї.

## Правила в засідці.
Засідка повинна бути прихованою, створюючи для ворога ефект несподіванки. Очікуючи ворога бійці підрозділу мають дотримуватися цілковитої тиші та нерухомості. 

Не можна:

* рухатися по території організації засідки; 
* розмовляти та шепотіти; 
* користуватися мобільним телефоном;
* палити; 
* залишати ознаки перебування (упаковки від їжі, папір тощо), їх треба забирати із собою або закопувати.

Щоб уникнути радіоперехоплення та пеленгації, встановлюється режим радіомовчання: радіостанція підрозділу працює тільки на прийом, вихід в ефір дозволяється виключно при виникненні непередбачуваних обставин.
**База** може бути обладнана осторонь від засідки, коли час перебування у вичікуванні ворога затягується.

Облаштування днювання:

* воно не повинне привертати увагу до засідки; 
* коли частина особового складу відпочиває, інша веде спостереження;
* група повинна бути готова залишити днювання в будь-який час; 
* у ньому складаються речі, які будуть заважати при проведенні засідки (рюкзаки, спальні мішки і килимки тощо);
* воно може призначатися «проміжним» пунктом збору після проведення засідки.

Якщо місцеві жителі вас помітили, краще змінити місце засідки: ворог може використовувати місцеве населення для ведення розвідки або діяти під їхнім виглядом. 

Якщо у районі проведення засідки з'явилися ваші військові підрозділи:

* не намагайтеся вступити з ними в контакт або попередити їх про свою присутність. 
* негайно доложить керівництву про всі випадки виявлення своїх військ, можливо, під виглядом наших військ діє ворог.

У випадку, коли ворог виділяє розвідку, яка рухаючись попереду, в разі небезпеки попереджає основну частину. Ми чикаємо, коли між розвідкою і групою порушиться візуальний контакт. Потім за допомогою безшумної зброї винищуємо розвідку. 
Як що контакт не порушився, розвідку пропускаємо далі і атакуємо лише основну частину ворожого загону. Розвідку знищуємо окремою групою.

![Знищення розвідки](img/засідка-знищення-розвідки.gif)
  
На чолі піхотного підрозділу ворога прямує розвідка. Її знищують бійці, озброєні безшумною зброєю (позначені трикутниками). Трупи прибираються, маскуються в гущавині. Після цього вся група очікує підходу основних сил ворога та раптовим вогнем знищує його.

![Знищення основної групи противника](img/засідка-знищення-противника.gif)

## Етапи засідки
Етапи — дії, що розпочинаються з появою ворога або з його входженням у зону засідки. Момент початку активних дій визначає командир групи.

### 1) Вогневе ураження 
Після умовного сигналу до відкриття вогню група нападу відкриває вогонь і здійснює концентроване вогневе ураження в завчасно визначених межах. При цьому інтенсивність вогню важливіша за точність. 
Таким сигналом може бути: 

* підрив вибухівки завчасно закладеної на шляху пересування ворога; 
* постріл гранатомета;
* відкриття вогню кулеметником.

Кожен боєць має знати межі загального вогневого ураження та свій особистий сектор обстрілу. 
Через детонацію вибухових пристроїв піднімається щільна хмара пилу. Це обмежує видимість, створюючи димову завісу, якою може скористатися ворог і відступити. Тому знищуємо ворога точним вогнем стрілецької зброї та ініціюємо вибухові заряди.

**а) Дві цілі.** Починати стрільбу треба з крайньої правої цілі, розвертаючись по ходу стрільби справа наліво (а):

![Засідка - дві цілі](img/Засідка-дві-цілі.jpg)
 
**б) Три цілі.** Якщо вогонь ведеться по ворожій групі, яка рухається фронтально, першою вражається ціль, яка рухається замикаючою (далі від вас) із подальшим перенесенням вогню по цілях, що йдуть попереду (ближче до вас). 

![Засідка - три цілі](img/Засідка-три-цілі.jpg)
 
**в) Відступ.** Попереду декілька солдатів ворога, які відступають у повний зріст, а один прикриває лежачи, ми знищуємо прикриття а потім і відступ.

![Засідка - відступ](img/Засідка-відступ.jpg)

### 2) Обшук 

* Після закінчення вогневого ураження група завмирає. Якщо в зоні ураження помітно якісь рухи чи звуки — знову відкривається вогонь.
* Якщо навколо вже все тихо — усі бійці по черзі перезаряджають зброю, частина підгрупи забезпечення висувається вперед — робить контрольні постріли по ворожих тілах, переходить межу, займає там позицію та подає сигнал про безпеку. 
* Кулеметник із помічником висувається до межи для прикриття найбільш небезпечного напрямку. 
* Друга частина підгрупи забезпечення висувається до розбитого ворога: збирає зброю, боєприпаси, військове спорядження та майно, які можливо забрати із собою. 
* Групи прикриття та спостереження залишаються на своїх місцях і страхують підрозділ забезпечення.

> Важливо: не захоплюйтесь обшуком і «добиванням»: 100% до ворога вже йде підкріплення!

Якщо чисельність ворожого загону рівна вашому або більше, то весь вогневий контакт повинен тривати не більше десяти секунд. 
Після цього необхідно  почати відхід основної групи, навіть якщо в ворога багато живих і він продовжує активно чинити опір. Пара заздалегідь призначених кулеметників, переміщуючись, прикриває відхід ще 10-15 секунд і йде останньою.

### 3) Відхід 

* Після обшуку вся група організовано та швидко відступає в попередньо визначене безпечне місце. 
* Під час відступу залишаємо розвідку: вона обстріляє переслідувачів і відверне погоню від напрямку основної частини загону.
* На відході використовуємо вибухівку. Поки дезорієнтований ворог перебудовує свої порядки: швидко відступаємо.
* В деяких випадках командиром може прийняти рішення пропустити колону, не виявляючи себе.

## Дії проти засідки. 
### Пересування колоною:

* треба добре вивчити маршрут руху та прокласти його на території найбільш безпечних районів;
* бажано замінувати місця ймовірних засідок, якщо рухаєтесь одним і тим же маршрутом протягом тривалого часу; 
* необхідно уникати накатаних доріг, щоб уникнути підриву; 
* заздалегідь готуємося подоланню небезпечної ділянки (наприклад, наблизившись до ймовірних місць засідок, бойову охорону можна обстріляти й  спровокувати ворога на відповідний вогонь).

Ворог спробує знищити командно-штабні машини й машини зв’язку, тому при нападі важливо зберігати або в найкоротші терміни відновити управління колоною.

Для цього: 

* колона має бути максимально забезпечена радіозв’язком або мати розроблену систему простих і зрозумілих сигналів, які можна передавати по колоні;
* на кожній машині має бути організоване спостереження за машинами, які йдуть попереду й позаду; 
* ще до початку руху треба розділити колону на три частини та призначити старших, які будуть ними управляти.

> Приклад: «Передова частина колони – з 1-ої по 10-у машини. Старший – капітан Марченко, знаходиться у 5-ій машині». 

Старші  мають чітко знати порядок їхніх дій при потраплянні в засідку, щоби навіть при втраті командира вони були здатні відновити управління своїми частинами колони й  виконати завдання.

Потрапивши у засідку, командир підрозділу повинен негайно:

* зв’язатися зі начальником і доповісти про ситуацію;
* викликати авіацію, якщо є необхідність — підкріплення з резерву,
* вивести головні сили з-під удару,  якщо дозволяє місцевість.

При пошкоджені передньої та задньої машини, треба спробувати зіштовхнути їх  убік, щоби звільнити шлях колоні. Зупинена колона — відмінна мішень.
 
Відтягуйте хвіст назад, коли основний вогонь ведеться по голові колони. І дійте навпаки, якщо під обстріл попав хвіст. Якщо найбільш вибухонебезпечний вогонь ведеться по центру колони, то доцільно розвести головні й прикінцеві машини в різні боки. 

Команди особовому складу:

* розосередитися;
* організувати систему вогню, яка позбавить супротивника здатності маневрувати або обмежить його можливості. 

На першому етапі бою вогонь засідки найсильніший: треба сховатися, роздивитися й організувати розвідку цілей.

З перших хвилин бою треба встановити жорсткий контроль за витратами боєприпасів: кожен боєць має знати, що стріляє лише по виявленому ворогу. 

Скоро вогонь стихатиме, і ворог буде намагатися відійти. Саме в цей момент він є найбільш вразливим. Тоді силами заздалегідь створених мобільних груп можна спробувати обійти ворога з флангу та знищити його або перешкодити його відходу під вогнем своїх сил.

Розташування ворога в засідці може не дозволити йому нанести вогневе ураження одночасно колоні та передовій охороні. Дуже важливо, виконуючи обхідний маневр, придушити вогневі засоби засідки, особливо БМ.

Димова завіса може допомогти при потраплянні в засідку. На бронетехніці є система відбиття димових гранат, її можна встановити і на автомобілях. Той хто робить димову завісу в колоні, визначається заздалегідь, він тримає димові гранати готовими до використання в руках, а не в рюкзаку.
Одночасно з цими діями забезпечується евакуація вбитих, поранених і пошкодженої техніки. 

Прорив через засідку має бути заздалегідь передбачений та спланований, щоб уникнути важких втрат у колоні.