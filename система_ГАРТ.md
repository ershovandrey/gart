# Вступ

> Система військово-патріотичної підготовки захисників Батьківщини - «ГАРТ» має на меті підвищення якості українського війська, що досягається гнучкою системою тактично-вогневої підготовки, унікальною системою рукопашного та ножового бою.
«ГАРТ» включає в себе писохо-емоційний розвиток воїнів та спирається на різноманітний бойовий досвід. Адаптивна система підготовки дозволяє в короткий термін навчити воїна будь якого віку підвищенню шансів виживання в бою.

> Підполковник Варич.

Одним із основних аспектів виховання у військових особистих якостей  вважається саме патріотизм та професіональна військова підготовка. Тільки справжній військовий буде готовий гідно захистити рідну державу. Відповідно до таких поглядів ВПЦ «ГАРТ» вводить патріотизм та професійну військову підготовку на рівень головної національної цінності, високої та необхідної. Патріотизм являє собою одне з найбільш глобальних людських почуттів, закріплених віками і тисячоліттями, поєднує в собі відданість до своєї держави, гордість за свій народ, відповідальність за його минуле і сьогодення, готовність до його захисту. У патріотично налаштованого воїна завжди з'явиться сила волі і бажання перемогти, навіть у складній ситуації і надмірному навантаженні. Патріотизм у цьому сенсі являє собою моральний фундамент особистого самовиховання, суспільної і державної розбудови, використання впливових важелів національної виховної системи «ГАРТ». Без вирішення питання створення ефективної системи військової підготовки неможливий професійний розвиток і забезпечення безпеки українського народу та держави. Для плідної роботи та успішного виховання воїнів, здатних захистити і себе, і свою родину, і свій дім та свою Батьківщину. Була розроблена певна методика з військово-тактичної підготовки.

Вирішення вказаних завдань система «ГАРТ» ґрунтує на визначенні ідеологічних засад сучасного військово-тактичній підготовки, формуванні нового ідеалу сильного воїна з урахуванням необхідності поєднання у виховних процесах індивідуального та суспільного елементів, на формуванні спільного національного характеру та сильного Духу, на впровадженні ефективної військової підготовки, що відповідає перспективним інтересам ЗСУ. «ГАРТ» у цьому питанні є позитивним прикладом, навіть для інших держав, існування комплексної системи підготовки воїнів, основні принципи якої ґрунтуються на засадах відповідності існуючий концепції державного будівництва армії, пануючого у сучасний період релігійного вчення, світогляду народних мас та історичних вимогах часу.
Військово-тактична підготовка воїнів - один з пріоритетних напрямів у діяльності «ГАРТ». Військове виховання спрямоване на формування і розвиток військового, який володіє якостями воїна - патріота Батьківщини і здатний виконувати військові обов'язки в воєнний час. Захисники Батьківщини повинні бути фізично підготовлені, їм необхідні глибокі військові знання, висока загальна культура.
Спілкуючись з професійними військовими, слухаючи їхні спогади, знайомлячись з реліквіями народного подвигу, курсанти  «ГАРТ» здобувають величезне духовне багатство і прагнення до захисту Батьківщини.

Програма військово-тактичного виховання «ГАРТ»  у військових підрозділах є системою комплексного типу, яка передбачає різнопланову підготовчу діяльність, закріплення знань з курсу огневої підготовки, фізичного виховання та вивчення прийомів самозахисту, медицини, географії, біології, основ здоров'я та здобуття практичних навичок для використання в екстремальних бойових умовах.

Мета військової підготовки підрозділу «ГАРТ»: національно-патріотичне виховання військовослужбовців, формування особистості воїна, стійкої мотивації на необхідність безпечної життєдіяльності , уникнення шкідливих звичок, придбання і закріплення навичок дій в небезпечних бойових ситуаціях.

Завдання військової підготовки «ГАРТ»: оволодіння основними навичками збереження особистої та колективної безпеки, надання само- і взаємодопомоги в екстремальних бойових умовах, зміцнення морально-вольового стану і фізичного розвитку військового, ознайомлення з основами медичної рятувальної справи, базова фізична та спеціальна фізична підготовка, інженерній досвід, тактично-огнева підготовка.

Відповідно до програми військово-тактичної підготовки «ГАРТ» проводиться робота з накопичення навчально-методичної бази, а також існують різні форми проведення вишкілів: теоретичні заняття різноманітного виховного напрямку, практичні навчально-тренувальні заняття з військової підготовки, тренування з прикладного розділу «ГАРТ», військове залагодження, та програми спротиву окупантам, участь у вишкілах груп швидкого реагування.

Бойові традиції «ГАРТ» сконцентрували у собі досвід Українських  фахівців. Здорові філософські погляди на життя, принципи гігієни тіла, тверезість і відповідальність, правила поведінки у колективі, норми суспільної моралі, мета та завдання існування, а також засоби їх досягнення надзвичайно чітко та систематизовано передавалися від покоління до покоління у вигляді бойових військових мистецтв. Спеціальні зміцнювальні фізичні вправи та технічні елементи бою складають один із головних засобів загартування тіла для вирішення бойових завдань. Мистецтво бою передається природньо. Воїн, який пройшов багаторічний вишкіл по системі «ГАРТ», стане загартованим у бойових походах та щоденних військових справах, буде носієм передових технічних, військових знань. Етнічні бойові традиції Українського народу є філософськими та виховними і складають фундаментом «ГАРТ» як реальної бойової системи самовдосконалення воїнів, формування особистості.
         	
«ГАРТ», як військово-бойова система по своєму духу і поглядам підходить ЗСУ та іншим силовим структурам України. «ГАРТ» проводить плідну співпрацю з військовими підрозділами, тому що завдяки унікальній системі бойового, військового та спеціального підготовчого процесу, патріотичного вишкілу «ГАРТ» зберігає власну самобутність і внутрішню життєву силу, утворюючи ідейне, ментальне і фізичне підґрунтя відтворення української державності та формування системи безпеки і захисту національних інтересів України. Від роду до роду, із покоління в покоління кожна людина повинна знати та пам’ятати найдорожче, найсвятіше, заповідальне своєї історії.
         	
## Актуальність методики «ГАРТ»

Актуальність військової підготовки зумовлюється водночас процесом становлення Української держави. В умовах полі етнічної держави воно покликане сприяти цілісності, соборності України, що є серцевиною української національної ідеї. При цьому важливо, щоб об’єднання різних етносів і регіонів України задля національного відродження, розбудови й удосконалення суверенної правової держави і громадянського суспільства здійснювалося саме на базі демократичних цінностей, які у свою чергу мають лежати в основі професійної підготовки воїнів.

Пропонована методика дозволяє узагальнити  набутий досвід підготовчої роботи військових з урахуванням вимог Державних програм військової підготовки ЗСУ, Національної програми патріотичного виховання воїна, Законів України, «Національної доктрини розвитку воїнів». 

Методична робота «ГАРТ» укладена згідно вимог типових військових підрозділів  і передбачає роботу підрозділу швидкого реагування «ГАРТ»  в умовах небезпеки військової структури для виконання бойових задач.

Методичне пояснення в підрозділах «ГАРТ»  проводяться з поєднанням теоретичної та практичної діяльності (вогнева підготовка, тактична підготовка, бойова підготовка, бойові вишколи та навчально-тренувальні збори).

Важлива роль в програмі відводиться забезпеченню техніки безпеки під час проведення бойових вишкілів, змагань, тренувань, зборів, проведенню вступного та цільових інструктажів серед курсантів та воїнів.

Методична підготовка дозволяє підготувати воїнів підрозділу «ГАРТ» до участі в бойових діях. 

## Новизна методики «ГАРТ»

Новизна методики зумовлена кількома факторами. По-перше, вона підготовлена з урахуванням новітніх досягнень воїнів та бойового досвіду, тобто за військово-теоретичним і методично-практичним рівнем може розглядатися як цілком оригінальна. По-друге, методична програма має комплексний характер, тобто охоплює історично-військові, етнологічні складові історії нашої країни.

Варто наголосити, що у методичної підготовки оптимально поєднана регіональна, національна та всесвітня історія. Такий підхід відповідає сучасним вітчизняним і всесвітнім тенденціям у розвитку армії. Отже, по суті йдеться про запровадження інтегрального курсу як складової професіонального та патріотичного виховання воїнів.
